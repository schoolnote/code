<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>乌有先生历险记 | 跬步 | Step by step</title>
    <meta name="generator" content="VuePress 1.7.1">
    
    <meta name="description" content="">
    <meta name="viewport" content="width=device-width,initial-scale=1,user-scalable=no">
    
    <link rel="preload" href="/assets/css/0.styles.24f6b54c.css" as="style"><link rel="preload" href="/assets/js/app.9b085415.js" as="script"><link rel="preload" href="/assets/js/3.6ed8f9f8.js" as="script"><link rel="preload" href="/assets/js/1.dc0a014f.js" as="script"><link rel="preload" href="/assets/js/11.689f1701.js" as="script"><link rel="prefetch" href="/assets/js/10.2a016665.js"><link rel="prefetch" href="/assets/js/12.f650ec7f.js"><link rel="prefetch" href="/assets/js/13.61a21233.js"><link rel="prefetch" href="/assets/js/14.f173edcc.js"><link rel="prefetch" href="/assets/js/15.ad7793d8.js"><link rel="prefetch" href="/assets/js/16.43bcc48d.js"><link rel="prefetch" href="/assets/js/17.7f4f904e.js"><link rel="prefetch" href="/assets/js/18.e711b13a.js"><link rel="prefetch" href="/assets/js/4.97c878dd.js"><link rel="prefetch" href="/assets/js/5.bed3ea7d.js"><link rel="prefetch" href="/assets/js/6.8c7673ac.js"><link rel="prefetch" href="/assets/js/7.1d32aa85.js"><link rel="prefetch" href="/assets/js/8.3c3ad491.js"><link rel="prefetch" href="/assets/js/9.adf42ee4.js">
    <link rel="stylesheet" href="/assets/css/0.styles.24f6b54c.css">
  </head>
  <body>
    <div id="app" data-server-rendered="true"><div class="theme-container" data-v-2d5f533b><div data-v-2d5f533b><div id="loader-wrapper" class="loading-wrapper" data-v-d48f4d20 data-v-2d5f533b data-v-2d5f533b><div class="loader-main" data-v-d48f4d20><div data-v-d48f4d20></div><div data-v-d48f4d20></div><div data-v-d48f4d20></div><div data-v-d48f4d20></div></div> <!----> <!----></div> <div class="password-shadow password-wrapper-out" style="display:none;" data-v-64685f0e data-v-2d5f533b data-v-2d5f533b><h3 class="title" style="display:none;" data-v-64685f0e data-v-64685f0e>跬步 | Step by step</h3> <!----> <label id="box" class="inputBox" style="display:none;" data-v-64685f0e data-v-64685f0e><input type="password" value="" data-v-64685f0e> <span data-v-64685f0e>Konck! Knock!</span> <button data-v-64685f0e>OK</button></label> <div class="footer" style="display:none;" data-v-64685f0e data-v-64685f0e><span data-v-64685f0e><i class="iconfont reco-theme" data-v-64685f0e></i> <a target="blank" href="https://vuepress-theme-reco.recoluan.com" data-v-64685f0e>vuePress-theme-reco</a></span> <span data-v-64685f0e><i class="iconfont reco-copyright" data-v-64685f0e></i> <a data-v-64685f0e><span data-v-64685f0e>TarsChiu</span>
            
          <!---->
          2020
        </a></span></div></div> <div class="hide" data-v-2d5f533b><header class="navbar" data-v-2d5f533b><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/" class="home-link router-link-active"><!----> <span class="site-name">跬步 | Step by step</span></a> <div class="links"><div class="color-picker"><a class="color-button"><i class="iconfont reco-color"></i></a> <div class="color-picker-menu" style="display:none;"><div class="mode-options"><h4 class="title">Choose mode</h4> <ul class="color-mode-options"><li class="dark">dark</li><li class="auto active">auto</li><li class="light">light</li></ul></div></div></div> <div class="search-box"><i class="iconfont reco-search"></i> <input aria-label="Search" autocomplete="off" spellcheck="false" value=""> <!----></div> <nav class="nav-links can-hide"><div class="nav-item"><a href="/" class="nav-link"><i class="iconfont undefined"></i>
  主页
</a></div><div class="nav-item"><a href="/Note/English/words/common.html" class="nav-link"><i class="iconfont undefined"></i>
  笔记
</a></div> <!----></nav></div></header> <div class="sidebar-mask" data-v-2d5f533b></div> <aside class="sidebar" data-v-2d5f533b><div class="personal-info-wrapper" data-v-ca798c94 data-v-2d5f533b><!----> <h3 class="name" data-v-ca798c94>
    TarsChiu
  </h3> <div class="num" data-v-ca798c94><div data-v-ca798c94><h3 data-v-ca798c94>1</h3> <h6 data-v-ca798c94>Article</h6></div> <div data-v-ca798c94><h3 data-v-ca798c94>1</h3> <h6 data-v-ca798c94>Tag</h6></div></div> <hr data-v-ca798c94></div> <nav class="nav-links"><div class="nav-item"><a href="/" class="nav-link"><i class="iconfont undefined"></i>
  主页
</a></div><div class="nav-item"><a href="/Note/English/words/common.html" class="nav-link"><i class="iconfont undefined"></i>
  笔记
</a></div> <!----></nav> <ul class="sidebar-links"><li><section class="sidebar-group collapsable depth-0"><p class="sidebar-heading"><span>英语</span> <span class="arrow right"></span></p> <!----></section></li><li><section class="sidebar-group collapsable depth-0"><p class="sidebar-heading open"><span>语文</span> <span class="arrow down"></span></p> <ul class="sidebar-links sidebar-group-items"><li><a href="/Note/Chinese/ancient.html" aria-current="page" class="active sidebar-link">乌有先生历险记</a></li><li><a href="/Note/Chinese/more.html" class="sidebar-link">乌有先生历险记-教材勾连</a></li><li><a href="/Note/Chinese/life.html" class="sidebar-link">生活</a></li></ul></section></li></ul> </aside> <div class="password-shadow password-wrapper-in" style="display:none;" data-v-64685f0e data-v-2d5f533b><h3 class="title" style="display:none;" data-v-64685f0e data-v-64685f0e></h3> <!----> <label id="box" class="inputBox" style="display:none;" data-v-64685f0e data-v-64685f0e><input type="password" value="" data-v-64685f0e> <span data-v-64685f0e>Konck! Knock!</span> <button data-v-64685f0e>OK</button></label> <div class="footer" style="display:none;" data-v-64685f0e data-v-64685f0e><span data-v-64685f0e><i class="iconfont reco-theme" data-v-64685f0e></i> <a target="blank" href="https://vuepress-theme-reco.recoluan.com" data-v-64685f0e>vuePress-theme-reco</a></span> <span data-v-64685f0e><i class="iconfont reco-copyright" data-v-64685f0e></i> <a data-v-64685f0e><span data-v-64685f0e>TarsChiu</span>
            
          <!---->
          2020
        </a></span></div></div> <div data-v-2d5f533b><main class="page" style="padding-right:0;"><div class="page-title" style="display:none;"><h1 class="title">乌有先生历险记</h1> <div data-v-3b7f5bdf><i class="iconfont reco-account" data-v-3b7f5bdf><span data-v-3b7f5bdf>TarsChiu</span></i> <!----> <!----> <!----></div></div> <div class="theme-reco-content content__default" style="display:none;"><h1 id="乌有先生历险记"><a href="#乌有先生历险记" class="header-anchor">#</a> 乌有先生历险记</h1> <h2 id="第一段"><a href="#第一段" class="header-anchor">#</a> 第一段</h2> <p>乌有先生者，中山<a title="平民，普通百姓">布衣</a>也。年且七十，艺桑麻五谷以为生，不欲与俗人齿，毁誉不存乎心，人以达士目之。海阳亡是公，高士也，年七十有三矣，惟读书是务。朝廷数授以官，不拜，曰：“边鄙野人，不足以充小吏。”公素善先生，而相违期年未之见矣。因亲赴中山访焉。
<a href="/Note/Chinese/more.html#第一段">教材勾连</a></p> <h2 id="第二段"><a href="#第二段" class="header-anchor">#</a> 第二段</h2> <p>二叟相见大说。先生曰：“公自遐方来，仆无以为敬，然敝庐颇畜薄酿，每朔望则自酌，今者故人来，盖不饮诸？”于是相与酣饮，夜阑而兴未尽也。翼日，先生复要公饮，把酒论古今治乱事，意快甚，不觉以酩酊矣。薄莫，先生酒释，而公犹僵卧，气息惙然，呼之不醒，大惊，延邻医脉之。医曰：“殆矣！微司命，孰能生之？愚无所用其技矣。”先生靡计不施，迄无效，益恐。
<a href="/Note/Chinese/more.html#第二段">教材勾连</a></p> <h2 id="第三段"><a href="#第三段" class="header-anchor">#</a> 第三段</h2> <p>先生与老妻计曰：“故人过我而死焉，无乃不可乎！雅闻百里外山中有子虚长者，世操医术，人咸以今之扁鹊称之。诚能速之来，则庶几白骨可肉矣。惟路险，家无可遣者，奈之何？”老妻曰：“虽然，终当有以活之。妾谓坐视故人死，是倍义尔，窃为君不取也。夫败义以负友，君子之所耻，孰若冒死以救之？”先生然之，曰：“卿言甚副吾意，苟能活之，何爱此身？纵有祸，固当不辞也。”遂属老妻护公，而躬自策驴夜驰之山中。
<a href="/Note/Chinese/more.html#第三段">教材勾连</a></p> <h2 id="第四段"><a href="#第四段" class="header-anchor">#</a> 第四段</h2> <p>时六月晦，手信而指弗见，窥步难行，至中夜，道未及半。未几，密云蔽空，雷电交加。先生欲投村落辟焉，叩门而入皆弗之内，方踌躇间，雨暴至。旋忆及曩昔尝过此，村外有一兰若。遂借电光觅得之。入其门，登其陛，见殿扉虚掩，有小隙，将入。倏忽迅雷大作，电光烨烨，洞烛殿堂，则见一缢妇县梁柱间，被发诎颈，状甚惨。先生卒惊，还走宇下，心犹悸焉。俄见寺门大辟，一女鬼跃掷而入，惊雷破壁，电闪不绝。先生自念：得无缢妇为之与？于电光下孰视之，则女鬼满面血污，抱一死婴，且顾且号，若有奇冤而无所诉者。先生冯驴伏，屏息不敢少动。已而，驴惊鸣，女鬼觉之，怒目先生，欲进复却者三。先生胆素壮，自思：人言遇鬼则死，死亦不过为鬼耳，何惧为？遂执策厉声曰：“女鬼邪？抑人邪？”女鬼凄然长啸，森然欲搏之。先生毛发上指，急击之以策，中鬼首，立仆。乃引驴奔寺外，疾驰而去。
<a href="/Note/Chinese/more.html#第四段">教材勾连</a></p> <h2 id="第五段"><a href="#第五段" class="header-anchor">#</a> 第五段</h2> <p>质明始霁，罢甚，然念及亡是公存亡莫卜，欲蚤至山中，不敢息。逾午，始入山。山口有茅店，询之，知长者居山之阴，而连山纵横，略无阙处。遂以驴寄逆旅主人而徒焉。山行十里许，忽闻丛林中一声呼哨，斯须而强人列陈阻于前。为首者庞然修伟，黑面多须。从者无虑数十骑，而步卒百余继其后，皆被甲执兵。其一吼曰：“大王在，胡不跪？”先生趋避不及，遂就禽。为首者下马坐巨石上，两展其足，案剑瞋目，声如乳虎，曰：“汝来前!孤，山主也。据山称雄，尔来十余载矣，官军不敢犯孤境。尔何物狂夫，擅入吾寨，其欲血孤刀乎？”
<a href="/Note/Chinese/more.html#第五段">教材勾连</a></p> <h2 id="第六段"><a href="#第六段" class="header-anchor">#</a> 第六段</h2> <p>进，山益深，失路。先生缘鸟道，披荆棘，援藤葛，履流石，涉溪涧，越绝壁，登之弥高，行之弥远，力竭而未克上。忽见虎迹，大如升，少顷闻巨啸，四山响震，林泉战栗。声裁止，而馁虎见于林莽间，眈眈相向。先生自分必死，叹曰：“不意今乃捐躯此兽之口！”
<a href="/Note/Chinese/more.html#第六段">教材勾连</a></p> <h2 id="第七段"><a href="#第七段" class="header-anchor">#</a> 第七段</h2> <p>二叟同行，涂经乡所入兰若，先生因述遇鬼事，指示曰：“此寺，吾之所遇鬼也。予当死之矣。”长者笑曰：“嘻！先生不亦惑乎！鬼神者，心之幻景耳。安能受人祸！足下知者，曷为信此哉？”逢寺旁有田父五六人，辍耕坐陇上。长者偕先生就而问焉，并述向之所见。田父掩口胡卢而笑，曰：“君误矣！彼缢妇者，吾村王氏妾也，不为恶姑嫡妇所容而自经焉。子所见女鬼者，吾村李氏妇也。家素贫，今岁饥，赋敛又重，衣食不给，夫新丧，其子昨又夭矣。妇抢呼欲绝，悲极而入邪魔，夜半病作，发其子之坟取尸以归。自言其首为寺鬼所伤。君无问，何由知其乃先生为也？”言已，皆大笑。
<a href="/Note/Chinese/more.html#第七段">教材勾连</a></p> <h2 id="第八段"><a href="#第八段" class="header-anchor">#</a> 第八段</h2> <p>及反，亡是公犹未醒。长者诊之，曰：“是非疾也，困于酒耳。酒出中山，一醉千日。若习饮之，故无异；此翁，他乡客，安能胜此杯杓也？”取针刺血数处，又然艾灸之。须臾，公觉，谢曰：“蒙长者生我，再造之功也，恶能报？”长者曰：“公本无疾，老朽何功之有？”先生以金帛奉长者，辞不受，曰：“吾家世业医，止济世活人耳，何以金帛为？余岂好货贾哉？”遗药数剂，不索直而去。亡是公复留兼旬而后别，惟不敢纵饮矣。
<a href="/Note/Chinese/more.html#第八段">教材勾连</a></p></div> <footer class="page-edit" style="display:none;"><!----> <!----></footer> <!----> <!----> <!----></main> <!----></div></div></div></div><div class="global-ui"><div class="back-to-ceiling" style="right:1rem;bottom:6rem;width:2.5rem;height:2.5rem;border-radius:.25rem;line-height:2.5rem;display:none;" data-v-c6073ba8 data-v-c6073ba8><svg t="1574745035067" viewBox="0 0 1024 1024" version="1.1" xmlns="http://www.w3.org/2000/svg" p-id="5404" class="icon" data-v-c6073ba8><path d="M526.60727968 10.90185116a27.675 27.675 0 0 0-29.21455937 0c-131.36607665 82.28402758-218.69155461 228.01873535-218.69155402 394.07834331a462.20625001 462.20625001 0 0 0 5.36959153 69.94390903c1.00431239 6.55289093-0.34802892 13.13561351-3.76865779 18.80351572-32.63518765 54.11355614-51.75690182 118.55860487-51.7569018 187.94566865a371.06718723 371.06718723 0 0 0 11.50484808 91.98906777c6.53300375 25.50556257 41.68394495 28.14064038 52.69160883 4.22606766 17.37162448-37.73630017 42.14135425-72.50938081 72.80769204-103.21549295 2.18761121 3.04276886 4.15646224 6.24463696 6.40373557 9.22774369a1871.4375 1871.4375 0 0 0 140.04691725 5.34970492 1866.36093723 1866.36093723 0 0 0 140.04691723-5.34970492c2.24727335-2.98310674 4.21612437-6.18497483 6.3937923-9.2178004 30.66633723 30.70611158 55.4360664 65.4791928 72.80769147 103.21549355 11.00766384 23.91457269 46.15860503 21.27949489 52.69160879-4.22606768a371.15156223 371.15156223 0 0 0 11.514792-91.99901164c0-69.36717486-19.13165746-133.82216804-51.75690182-187.92578088-3.42062944-5.66790279-4.76302748-12.26056868-3.76865837-18.80351632a462.20625001 462.20625001 0 0 0 5.36959269-69.943909c-0.00994388-166.08943902-87.32547796-311.81420293-218.6915546-394.09823051zM605.93803103 357.87693858a93.93749974 93.93749974 0 1 1-187.89594924 6.1e-7 93.93749974 93.93749974 0 0 1 187.89594924-6.1e-7z" p-id="5405" data-v-c6073ba8></path><path d="M429.50777625 765.63860547C429.50777625 803.39355007 466.44236686 1000.39046097 512.00932183 1000.39046097c45.56695499 0 82.4922232-197.00623328 82.5015456-234.7518555 0-37.75494459-36.9345906-68.35043303-82.4922232-68.34111062-45.57627738-0.00932239-82.52019037 30.59548842-82.51086798 68.34111062z" p-id="5406" data-v-c6073ba8></path></svg></div></div></div>
    <script src="/assets/js/app.9b085415.js" defer></script><script src="/assets/js/3.6ed8f9f8.js" defer></script><script src="/assets/js/1.dc0a014f.js" defer></script><script src="/assets/js/11.689f1701.js" defer></script>
  </body>
</html>
