---
title: 乌有先生历险记
categories:
 - 语文
tags:
 - 文言文
author: 'TarsChiu'
---
## 第一段
乌有先生者，中山<a title="平民，普通百姓">布衣</a>也。年且七十，艺桑麻五谷以为生，不欲与俗人齿，毁誉不存乎心，人以达士目之。海阳亡是公，高士也，年七十有三矣，惟读书是务。朝廷数授以官，不拜，曰：“边鄙野人，不足以充小吏。”公素善先生，而相违期年未之见矣。因亲赴中山访焉。
[教材勾连](/Note/Chinese/more.md#第一段)
## 第二段
二叟相见大说。先生曰：“公自遐方来，仆无以为敬，然敝庐颇畜薄酿，每朔望则自酌，今者故人来，盖不饮诸？”于是相与酣饮，夜阑而兴未尽也。翼日，先生复要公饮，把酒论古今治乱事，意快甚，不觉以酩酊矣。薄莫，先生酒释，而公犹僵卧，气息惙然，呼之不醒，大惊，延邻医脉之。医曰：“殆矣！微司命，孰能生之？愚无所用其技矣。”先生靡计不施，迄无效，益恐。 
[教材勾连](/Note/Chinese/more.md#第二段)
## 第三段
先生与老妻计曰：“故人过我而死焉，无乃不可乎！雅闻百里外山中有子虚长者，世操医术，人咸以今之扁鹊称之。诚能速之来，则庶几白骨可肉矣。惟路险，家无可遣者，奈之何？”老妻曰：“虽然，终当有以活之。妾谓坐视故人死，是倍义尔，窃为君不取也。夫败义以负友，君子之所耻，孰若冒死以救之？”先生然之，曰：“卿言甚副吾意，苟能活之，何爱此身？纵有祸，固当不辞也。”遂属老妻护公，而躬自策驴夜驰之山中。
[教材勾连](/Note/Chinese/more.md#第三段)
## 第四段
时六月晦，手信而指弗见，窥步难行，至中夜，道未及半。未几，密云蔽空，雷电交加。先生欲投村落辟焉，叩门而入皆弗之内，方踌躇间，雨暴至。旋忆及曩昔尝过此，村外有一兰若。遂借电光觅得之。入其门，登其陛，见殿扉虚掩，有小隙，将入。倏忽迅雷大作，电光烨烨，洞烛殿堂，则见一缢妇县梁柱间，被发诎颈，状甚惨。先生卒惊，还走宇下，心犹悸焉。俄见寺门大辟，一女鬼跃掷而入，惊雷破壁，电闪不绝。先生自念：得无缢妇为之与？于电光下孰视之，则女鬼满面血污，抱一死婴，且顾且号，若有奇冤而无所诉者。先生冯驴伏，屏息不敢少动。已而，驴惊鸣，女鬼觉之，怒目先生，欲进复却者三。先生胆素壮，自思：人言遇鬼则死，死亦不过为鬼耳，何惧为？遂执策厉声曰：“女鬼邪？抑人邪？”女鬼凄然长啸，森然欲搏之。先生毛发上指，急击之以策，中鬼首，立仆。乃引驴奔寺外，疾驰而去。 
[教材勾连](/Note/Chinese/more.md#第四段)
## 第五段
质明始霁，罢甚，然念及亡是公存亡莫卜，欲蚤至山中，不敢息。逾午，始入山。山口有茅店，询之，知长者居山之阴，而连山纵横，略无阙处。遂以驴寄逆旅主人而徒焉。山行十里许，忽闻丛林中一声呼哨，斯须而强人列陈阻于前。为首者庞然修伟，黑面多须。从者无虑数十骑，而步卒百余继其后，皆被甲执兵。其一吼曰：“大王在，胡不跪？”先生趋避不及，遂就禽。为首者下马坐巨石上，两展其足，案剑瞋目，声如乳虎，曰：“汝来前!孤，山主也。据山称雄，尔来十余载矣，官军不敢犯孤境。尔何物狂夫，擅入吾寨，其欲血孤刀乎？”
[教材勾连](/Note/Chinese/more.md#第五段)
## 第六段
进，山益深，失路。先生缘鸟道，披荆棘，援藤葛，履流石，涉溪涧，越绝壁，登之弥高，行之弥远，力竭而未克上。忽见虎迹，大如升，少顷闻巨啸，四山响震，林泉战栗。声裁止，而馁虎见于林莽间，眈眈相向。先生自分必死，叹曰：“不意今乃捐躯此兽之口！”
[教材勾连](/Note/Chinese/more.md#第六段)
## 第七段
二叟同行，涂经乡所入兰若，先生因述遇鬼事，指示曰：“此寺，吾之所遇鬼也。予当死之矣。”长者笑曰：“嘻！先生不亦惑乎！鬼神者，心之幻景耳。安能受人祸！足下知者，曷为信此哉？”逢寺旁有田父五六人，辍耕坐陇上。长者偕先生就而问焉，并述向之所见。田父掩口胡卢而笑，曰：“君误矣！彼缢妇者，吾村王氏妾也，不为恶姑嫡妇所容而自经焉。子所见女鬼者，吾村李氏妇也。家素贫，今岁饥，赋敛又重，衣食不给，夫新丧，其子昨又夭矣。妇抢呼欲绝，悲极而入邪魔，夜半病作，发其子之坟取尸以归。自言其首为寺鬼所伤。君无问，何由知其乃先生为也？”言已，皆大笑。 
[教材勾连](/Note/Chinese/more.md#第七段)
## 第八段
及反，亡是公犹未醒。长者诊之，曰：“是非疾也，困于酒耳。酒出中山，一醉千日。若习饮之，故无异；此翁，他乡客，安能胜此杯杓也？”取针刺血数处，又然艾灸之。须臾，公觉，谢曰：“蒙长者生我，再造之功也，恶能报？”长者曰：“公本无疾，老朽何功之有？”先生以金帛奉长者，辞不受，曰：“吾家世业医，止济世活人耳，何以金帛为？余岂好货贾哉？”遗药数剂，不索直而去。亡是公复留兼旬而后别，惟不敢纵饮矣。
[教材勾连](/Note/Chinese/more.md#第八段)

